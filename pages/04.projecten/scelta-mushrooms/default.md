---
title: 'Scelta Mushrooms'
---

Bij Scelta Mushrooms draait alles om paddenstoelen. We verwerken deze tot een breed scala van producten, van vers ingevroren en geconserveerde champignons met verlengde houdbaarheid tot gezondere hapjes en natuurlijke smaakversterkers. 

In het verleden heeft Redkiwi de website voor Scelta gemaakt, deze website is gemaakt door het team waar ik werkzaam in ben. Scelta heeft een abbonement bij ons. Dat betekend dat er na het realiseren van de website nog gekeken wordt om de website te verbeteren. Zo wou Scelta een nieuw contact formulier. Omdat Scelta veel buitenlandse klanten heeft, en door verschillende tijdzones ze niet altijd even goed contact kunnen houden, wilden ze een optie hebben om een “call me back” formulier te hebben. Dit betekend dat er buiten hun kantooruren een link op de website beschikbaar is, via deze link kan de klant hun gegevens achterlaten zodat ze terug gebeld worden. 

Mijn begeleider heeft mij gevraagd of ik dit contactformulier kon ontwerpen. Ik moest me houden aan de styleguide van Scelta. Ik moest ook vooral denken aan wat voor animaties hierin voor zouden kunnen komen en hoe dit gemakkelijk is te programmeren. 

Ik ben toen de styleguide van Scelta gaan bestuderen. Dit heb ik gedaan om een gevoel te creëren wat Scelta wilt uitstralen. Toen ben ik gaan kijken waar op de website het formulier zichtbaar moest worden. Dit was op hun contact pagina. Wanneer het kantoor van Scelta gesloten is komt er een link tevoorschijn waar op geklikt kan worden. Hierna moet vervolgens een formulier tevoorschijn komen. Vervolgens ben ik eerst schetsen op papier gaan maken en later ook digitaal. Ik heb het doorgestuurd naar de projectmanager en die heeft het voorgesteld bij de klant. 

Uiteindelijk heb ik voor een formulier gekozen die, na het klikken van de link, van rechts naar link het beeld inschuift. Zo wordt de achtergrond van de website zwart maar wel doorzichtig. Dit heb ik gedaan zodat de volle focus op het formulier terecht komt. Ook heb ik nagedacht over hoe dit geprogrammeerd zou moeten worden. Uiteindelijk heeft de klant een akkoord gegeven om dit te implementeren op hun website.

Ik was erg blij dat de klant hier een akkoord op heeft gegeven. In eerste instantie had ik meer het gevoel dat dit een design opdracht was. Dat is het deels ook wel, maar je moet toch met de gedachten van een programmeur het formulier ontwerpen. Hierdoor hou je gewoon meer rekening met wat allemaal mogelijk is om te programmeren voor zo’n formulier. Door eerst veel schetsen te maken en goed de styleguide te bestuderen, heeft dit denk ik wel de doorslag gegeven dat er direct een akkoord op het eerste voorstel is gekomen.
