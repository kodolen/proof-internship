---
title: 'Mijn eerste week'
---

Na de rondleiding, uitleg over de stageperiode, en alle kennismakingen met mijn nieuwe collega’s werd mijn werkplek toegewezen. Ik werd vriendelijk ontvangen door mijn team en kreeg een lijst met wat ik moest downloaden en onderzoeken, zodat ik klaar was om mee te kunnen draaien met toekomstige projecten. Wat ik moest downloaden was het volgende:

Slack
PHPstorm
Source Tree
Sequel Pro
Sketch
Browsers
Node
Jira
Bitbucket
Gripp
Yarn
Composer
Valet
Pull it

Hier zaten programma’s tussen die voor mij onbekend waren. Deze staan vetgedrukt in de lijst. 

Naast dit heb ik ook een gesprek gehad met mijn stagebegeleider. In dit gesprek kwam naar voren hoe we onze stage zouden gaan aanpakken, dit betekende dat we om de twee weken voortgangsgesprekken zouden houden. Ook heb ik een uitgebreide uitleg gehad over de werkwijze binnen het team. Over de werkwijze binnen het team heb ik een aparte pagina voor gemaakt, klik hier (link). Uit dit gesprek kwam ook naar voren in wat voor talen en frameworks ik zou gaan programmeren, deze waren als volgt:

HTML
CSS/SASS
Javascript
Twig
Foundation
Wordpress

Wat vetgedrukt staat, was ik nog niet bekend mee. Mijn taak was vervolgens om alles te downloaden en te onderzoeken waar ik nog niet bekend mee was. Ik had hier tijd voor in mijn eerste week. 

Van de programma’s die ik niet kenden heb ik research gedaan op internet, ik heb voor mezelf aantekening gemaakt hoe deze programma’s werkten. Ook heb ik voor alles accounts aangemaakt en aangevraagd zodat ik alles klaar had staan voor het echte werk. Zo had ik de eerste week nauw contact met Office (o.a. via Slack) om dit tot een goed eind te brengen. 

Op het gebied van de talen en frameworks, waar ik nog niet bekend mee was, heb ik de documentaties erbij gepakt. Ik heb deze aandachtig gelezen en heb er tutorials van gekeken. Uiteraard heb ik hierbij weer aantekeningen gemaakt. Ook heb ik al wat gespeeld met de codes. Zo heb ik Foundation en Twig geïnstalleerd, SASS zit al standaard in Foundation. Aan de hand van wat tutorials heb ik wat kleine projecten in elkaar gezet.

Op deze manier was ik na de eerste week helemaal klaar voor de week die er op zou volgen, klaar voor het echte werk. Want dan zou ik al wat kleine dingetjes voor een echt project gaan doen. Uiteindelijk waren er nog wel wat praktische zaken wat niet helemaal op orde was. Zoals sommigen accounts waar ik het wachtwoord nog niet van had.

Ik was heel erg blij met de tijd en ruimte die ik kreeg in de eerste week. Er kwamen zoveel nieuwe termen, talen, programma’s en frameworks voorbij dat ik eerste instantie dacht dat ik het nooit zou kunnen bijhouden. Deze gedachte werd na de derde dag al wat minder, dit kwam doordat mijn research werk zijn vruchten had afgeworpen. Ik begon structuren te herkennen in de talen en het framework ten opzichte van de werkwijze binnen het team. Uiteindelijk zou ik niet veel anders hebben gedaan aan mijn aanpak, ik zou alleen wel wat eerder achter wat praktische zaken gegaan zijn. Dit heb ik misschien, in eerste instantie, niet gedaan omdat het nog onwennig was om mensen binnen het bedrijf om bepaalde dingen te vragen. Het was voor mij nog een beetje de kat uit de boom kijken. Hier is in de toekomst wel verandering in gekomen.
